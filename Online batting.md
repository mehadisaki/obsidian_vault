২২ সেপ্টেম্বর ২০২৩
দেশে ২০ লাখ মানুষ অনলাইন জুয়ায় জড়িত। তারা মোবাইল ব্যাংকিং সার্ভিসের (এমএফএস) মাধ্যমে মাসে ১৫০ কোটি টাকার বেশি অবৈধভাবে লেনদেন করে। এভাবে বছরে লেনদেন হয় ১ হাজার ৬০০ কোটি থেকে ২ হাজার কোটি টাকা। এই টাকা ভার্চুয়াল মুদ্রায় রূপান্তরিত করে এবং হুন্ডির মাধ্যমে বিদেশে পাচার করা হয়। জুয়ার এমন ১৮৬টি অ্যাপ ও লিংকের তথ্য পেয়েছে পুলিশের অপরাধ তদন্ত বিভাগ (সিআইডি)।

দেশে ২০ লাখ মানুষ জুয়ার সাইট ও অ্যাপে নিবন্ধিত। তাদের মধ্যে ৫ লাখ মানুষ নিয়মিত জুয়া খেলে। দেশে কতগুলো জুয়ার সাইট ও অ্যাপ চালু আছে, তার সঠিক তথ্য নেই কোনো সংস্থার কাছে। তবে বাংলাদেশ টেলিযোগাযোগ নিয়ন্ত্রণ কমিশন (বিটিআরসি), বাংলাদেশ ব্যাংক ও পুলিশ যখন যেগুলোর বিষয়ে তথ্য পায়, সেগুলোর বিরুদ্ধেই ব্যবস্থা নেয়।

সিআইডি সূত্রে জানা জায়, গত মাসে তারা জুয়ার ১৮৬টি সাইট, অ্যাপ, ইউটিউব ও ফেসবুক লিংকের তথ্য পেয়েছে।



